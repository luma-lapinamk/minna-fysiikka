# Ympyräliike

![Liike ympyräradalla](ympyra.png "Liike ympyräradalla")

Olkoon ympyrän säde $r$ (m) ja ympyräradalla liikkuvan kappaleen nopeus $v$ (m/s). Koska ympyrän kehän pituus on $2\pi r$, niin yhteen kierrokseen kuluvalla ajalla eli kierrosajalla $T$ (s), säteellä $r$ ja nopeudella $v$ on yhteys

$v=\frac{2\pi r}{T}$

Lisäksi voidaan määritellä 

- kierrostaajuus $f=\frac{1}{T}$ (yksikkö $\frac{1}{s}$ eli hertsi, Hz), joka kertoo kuinka monta kierrosta sekunnissa edetään, 
- kulmataajuus $\omega=\frac{2\pi}{T}$, joka kertoo kuinka suuren kulman ympäri kappale kiertää sekunnissa.

Kulmaa mitataan radiaaneina. Kulmataajuus voidaan esittää myös sijoittamalla $f=\frac{1}{T}$, jolloin kulmataajuudeksi tulee $\omega=2\pi f$.
    
::::{admonition} Esimerkki

Polkupyörän takapyörän säde on $r=0.35~\text{m}$ ja sen pyörimistaajuus ajossa on $2.5~\text{Hz}$. Laske renkaan pyörähdysaika, kulmataajuus ja pyörimisnopeus (eli polkupyörän nopeus).

:::{admonition} Ratkaisu
:class: tip, dropdown

Pyörän pyörähdysaika on	$T=\frac{1}{f}=\frac{1}1{2.5~\frac{1}{\text{s}}}=0.4~\text{s}$,

kulmataajuus $\omega=\frac{2\pi}{T}=\frac{2\pi}{0.4~\text{s}} = 15.7~\frac{1}{\text{s}}$ tai $2\pi f=2\pi\cdot 2.5~\frac{1}{\text{s}} = 15.7~\frac{1}{\text{s}}$

ja pyörimisnopeus (=polkupyörän nopeus) 

$v=\frac{2 \pi r}{T}=\frac{2\pi \cdot 0.35~\text{m}}{0.4~\text{s}} = 5.5~\frac{\text{m}}{\text{s}} = 19.8~\frac{\text{km}}{\text{h}}$.

:::

::::