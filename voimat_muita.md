# Erilaisia voimia

Vastusvoimia

Jousivoima
Puristettu jousi, joka on painunut kasaan matkan x, kohdistaa ylöspäin voiman F. Voimalla ja matkalla on yhteys 
F=-kx
missä k on tietylle jouselle ominainen ns. jousivakio. Laskuissa voidaan käyttää myös kaavaa F=kx, jos voiman ajatellaan kohdistuvan samaan suuntaan kuin puristuman.
 

Esim. Peräkärryn jousi puristuu 1.5 cm, kun sitä kuormitetaan 100 kg kuormalla.
Jousivakio on k=(100 kg⋅9.81 m/s^2 )/(0.015 m)=65.3 kN/m
Ilmanvastus
Pyörteinen ilmavirta aiheuttaa liikkuvaan esineeseen kohdistuvan voiman, jota kutsutaan ilmanvastukseksi. Voimalle F pätee yhtälö
F=1/2 c_w⋅ρ⋅A⋅v^2
missä 
	c_w on yksikötön aerodynaaminen muotovakio
	ρ on ilman tiheys (1.25 kg/m3)
	A on ilmavirtaa vasten kohtisuora pinta-ala (m2)
	v on nopeus (m/s)
Esim. Lasketaan Toyota Priukseen 100 km/h nopeudessa kohdistuva ilmanvastus.
 

 

c_w=0.24, ρ=1.25 kg/m^3 , A≈(1.47 m-0.17 m)⋅1,76 m=2.288 m^2, 
v=100/3.6  m/s≈27.78 m/s 
F=1/2⋅0.24⋅1.25 kg/m^3 ⋅2.288 m^2⋅(27.78 m/s)^2=265 N
Vrt. 80 km/h (22.22 m/s) nopeudessa 

F=1/2⋅0.24⋅1.25 kg/m^3 ⋅2.288 m^2⋅(22.22 m/s)^2≈169 N
Sadan kilometrin matkalla eroa polttoaineen kulutuksessa on näillä nopeuksilla noin 1.5 litraa.
Esim. Laskuvarjon pinta-ala on 40 m2. Millä nopeudella 80 kg painoinen hyppääjä putoaa lennon loppuvaiheessa, kun nopeus on tasainen?
Newtonin 2. lain mukaan nopeus on tasainen, kun ilmanvastus ja painovoima kumoavat toisensa. Siis
1/2 c_w⋅ρ⋅A⋅v^2=mg
Tästä saadaan
v=√(2mg/(c_w ρA))

v=√((2⋅80 kg⋅9.81 m/s^2)/(1.5⋅1.25 kg/m^3 ⋅40 m^2 ))≈4.57 m/s≈16 km/h
Maksiminopeus hypätessä on noin 200-300 km/h. Ilmanvastus on voimakkaasti riippuvainen nopeudesta, joten se estää nopeuden rajattoman kasvun.

