# Johdanto

Tämä oppimateriaali on tarkoitettu insinööritasoisten fysiikan opintojen tukimateriaaliksi. Aihepiirinä materiaalissa on mekaniikka. Materiaalin on tehnyt Lapin AMK:n LUMA-tiimi. Oppimateriaali täydentyy ja päivittyy vielä. Virheitäkin on, ja niitä korjaillaan sitä mukaa kun huomataan.

Materiaalissa käsitellään liikkumista tasaisella ja muuttuvalla nopeudella sekä erilaisia voimia, jotka voivat aiheuttaa tai muuttaa kappaleen liikettä. Lisäksi tarkastellaan energian käsitettä ja siihen liittyen liikemäärää ja törmäyksiä. Energian käsitettä sovelletaan myös putoavien, liukuvien ja vierivien kappaleiden liikkeen tarkasteluun. Momentit ja kappaleiden tasapainoehdot kuuluvat myös opintojakson sisältöön. Lisämateriaalina mukana on virtausfysiikkaa.

Tavoitteena on oppia yleisiä fysiikan periaatteita ja matemaattisia keinoja, joilla monia arkisiakin ilmiöitä voidaan tarkastella laskennallisesti. Opintojaksoa parhaillaan suorittaville opiskelijoille löytyy tuntimuistiinpanoja, lisäesimerkkejä ja runsaasti harjoitustehtäviä opintojakson meneillään olevan toteutuksen Moodle-työtilasta.

Kirjassa esiintyvät matemaattiset merkinnät saa näkymään suurempana (ainakin Chrome- ja Edge- selaimilla) seuraavasti:

- klikkaa merkintää hiiren 2. napilla

- valitse Math Settings tai Matematiikan asetukset

- valitse Zoom Trigger tai Loitonnustapa

- valitse Click tai Napsautus

- tämän jälkeen hiiren 1. nappulan klikkaus näyttää merkinnät suurennettuina

Kokeile esimerkiksi tällä kaavalla: $f(x)=\frac{3x^2+4x+5}{2x^3+7x-3}$

Muut Lapin AMK:n LUMA-tiimin tekemät oppimateriaalit löytyvät [täältä](https://luma-lapinamk.pub/notebooks/johdanto.html).

Opiskelun iloa!